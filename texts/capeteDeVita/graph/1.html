<p>
    Temporalitatea nuvelei „12000 de capete de vite” de Mircea Eliade prezintă o problematică deosebită, aceasta fiind
    divizată în două părți. Începutul nuvelei ne prezintă Bucureștiul în timpul celui de-al Doilea Război
    Mondial, acțiunea petrecându-se într-o zi senină de primavară. Personajul principal Iancu Gore intră într-o
    cârciumă, o locație temporară, după care se îndreaptă spre casa lui Păunescu, pe strada Frumoasei nr. 14. Aceasta
    are o semnificație aparte, deoarece acolo se înfiripează un al doilea plan temporal. La un moment dat, Iancu aude
    zgomotul alarmei antiaeriene, moment în care se adăpostește într-un buncăr. Acesta poate fi asemănat cu o mașină a
    timpului, deoarece el întâlnește trei oameni. După ce părăsește buncărul, acesta revine în lumea reala, unde află că
    persoanele din adăpost erau decedate de 40 de zile, clarificându-se faptul că a călătorit în timp.
</p>
