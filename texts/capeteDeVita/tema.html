<h2>Tema</h2>
<p>Tema principală a textului "Douăsprezece mii de capete de vită" este ieșirea din timp. Aceasta este anunțată de o
    succesiune neașteptată ce anulează curgerea normală a timpului: norii alburii se mișcă nesiguri pe cer, anunțând
    interferența unei alte dimensiuni temporale, iar sunetul sirenei reprezintă momentul de schimbare a timpului
    istoric. Spre sfârșitul fragmentului tema este foarte bine clarificată, prin oamenii de rând din bar și, în egală
    măsură prin barman. Menționarea în nuvelă a unui copil pierdut și apoi regăsit introduce și un element de farsă. Se
    creează impresia că Gore, un om materialist și sigur pe el, este victima unui joc ce i-a fost impus fără voia sa.
    Având o gândire prozaică, el nu este capabil să sesizeze apariția elementului divin în existența sa. Astfel, autorul
    lasă o urmă de mister, dinre lumea realului și cea a fantasticului.</p>