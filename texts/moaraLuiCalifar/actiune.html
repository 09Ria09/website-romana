<h2>Acţiunea</h2>
<p>Ca în toate textele fantastice, acțiunea se desfășoară pe două planuri, planul credibil și planul incredibil. Pe
    planul credibil aflăm că acțiunea se petrece în satul Ălăutești, loc în care trăia un bătrân despre care se spunea
    că își „vânduse sufletul Satanei” și un voinic, Stoicea care era orfan de ambii părinți și care de-a lungul vieții
    avusese parte de multe nenorociri, pe lângă faptul că nu avea părinți îi murise și ocrotitorul când „nu se făcuse
    nici de șase ani”. Acesta neavând nimic de pierdut și fiind și oarecum curios (spune că nu a văzut niciodată stafii
    și nu este hotărât dacă să creadă în ele sau nu) se hotărăște să meargă la moara lui Călifar, unde mergeau toți
    tinerii care vroiau să se procopsească. După ce parcurse un drum anevoios, ajunse la moară, unde, văzând că este mai
    puternic decât Călifar, se spală pe față fără să îi fie frică. Din momentul spălării pe fața, acțiunea trece în mod
    subtil pe planul incredibil care se confundă cu lumea visului pe care îl are Stoicea.</p>
<p>Pe planul incredibil Stoicea crede că a visat că a ajuns la Călifar și că l-a trezit furtuna iscată și că el s-a
    rătăcit în pădure. În codru animalele sunt foarte speriate, iar furtuna se întețește obligându-l pe Stoicea să își
    găsească adăpost, iar când se ferește din fața furtunii concluzionează din nou că nu a mai mers pe acolo(„de când
    sunt nu mi-a călcat piciorul în locurile astea”). În timpul furtunii salvează o fată de boier și ca răsplată este
    luat la gospodăria tatălui și apoi se căsătorește cu Tecla. Totuși nu este absorbit cu totul de noua experiență
    deoarece se întreabă dacă el era înainte băiat sărac, dar nu se obosea prea mult cu acest gând. După mai mulți ani
    este atacat de tătari, iar când vrea să se apere revine în lumea reală unde nu înțelege de ce au dispărut toate.
    După câteva vorbe schimbate cu Călifar își dă seama ce s-a întâmplat și, încurajat de morar, ia toporul și îl ucide,
    zicând că vrea să intre în iad o dată cu el și apoi se sinucide.</p>
