<h2>Tema</h2>
<p>
    Povestirea „Moara lui Călifar”, publicată în 1903, este prima proză remarcabilă a lui Gala Galaction şi are ca temă
    pactul omului cu diavolul, un celebru mit universal. Pactul cu diavolul sau mitul faustic este des întâlnit în
    literatură și artă, începând cu secolul al XIX-lea, Goethe, prin poemul său-Faust, făcându-l celebru. În esență,
    mitul faustic constă într-o înțelegere realizată între omul dornic să obțină un câștig imens, imediat (bogăție,
    faimă, tinerețe, frumusețe) și diavol, garanția fiind chiar sufletul vândut astfel. În textul „Moara lui Călifar”,
    pactul cu diavolul este aplicat bătrânului Călifar. Moara acestuia nu mai funcționa de multă vreme, ceea ce este
    considerat un semn negativ, iar prin sat se auzeau vorbe de rău, cum că mulți tineri ce s-au aventurat până la moara
    lui Călifar pentru a găsi succesul repede nu s-au mai întors. De asemenea, Călifar recunoaște chiar că ar vrea să
    moară, dar nu poate. În concluzie, mitul faustic este exemplificat prin cazul lui Călifar, care și-a vândut sufletul
    diavolului.
</p>