<p>
    „La țigănci” este o nuvelă fantastică a lui Mircea Eliade. Ea a fost scrisă în iunie 1959 la Paris și publicată în
    anul 1963 în volumul Nuvele. Nuvela a fost publicată pentru prima dată în România în ediția din septembrie 1967 a
    revistei Secolul 20, fiind inclusă apoi în volumul La țigănci și alte povestiri.
</p>
<p>
    Nuvela prezintă experiența fantastică trăită de profesorul Gavrilescu ca urmare a unei vizite „la țigănci”,
    reprezentată de o ieșire a personajului din timpul real și de o călătorie simbolică către moarte. Academicianul
    Eugen Simion o considera „o alegorie a morții sau a trecerii spre moarte”.
</p>