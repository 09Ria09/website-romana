<h2>Acţiunea</h2>
<p>În nuvela „La ţigănci” de M. Eliade, acţiunea se desfăşoară pe două planuri (planul real şi planul fantastic) ce se
    întretaie sistematic, trecerea fiind foarte subtilă. Textul începe cu planul real, în Bucureşti, avându-l ca
    protagonist pe profesorul de muzică Gavrilescu, care călătorea cu tramvaiul. El se întorcea de la lecţiile de pian
    date Otiliei. Profesorul de muzică observă că îi lipseşte servieta aşa că hotărăşte să ia tramvaiul în sens invers.
    O întâmplare banală face trecerea din planul real în cel imaginar.</p>
<p>Căldura înăbuşitoare a zilei de vară îl determină pe Gavrilescu să se ducă la umbra (simboluri consacrate ale
    morţii, prin opoziţie cu lumina care ar semnifica viaţa) nefirească a nucilor (în mitologia românească nucul e
    arbore fatidic – nu se cultivă, există interdicţia de a nu zăbovi la umbra lui) din grădină(paradisul pierdut).</p>
<p>O fată oacheşă (îngerul morţii) îl sileşte să intre în bordei. Baba, pe care a întâlnit-o, îi cere taxă 300 de lei
    şi îl pune să aleagă o fată dintre cele 3. Profesorul este dus într-o cameră şi pus să ghicească (alegerea) care e
    ţiganca. Nu ghiceşte şi este prins într-o horă care îl adoarme. Visul se termină, apare îmbrăcat altfel (într-un
    giulgiu, simbol al morţii iniţiatice) şi se gândeşte la Hildegard şi la cum a pierdut-o. Este pus să ghicească din
    nou, dar fără succes. Gavrilescu este prins iar într-o horă care îl adoarme. Se trezeşte singur şi caută fetele
    prin bordeiul asemănător unui labirint. Reuşeşte să iasă din bordei şi aude huruitul tramvaiului semn al revenirii
    în lumea reală. Profesorul de muzică ia tramvaiul pentru a-şi recupera servieta cu partitura. Este şocat când află
    că Otilia şi mama ei plecaseră de 8 ani de pe Strada Preoteselor. Când ia tramvaiul spre casă observă că banii pe
    care-i avea s-au
    scos din uz. El află că in casa lui s-a mutat altă familie şi că soţia lui plecase în Germania la mama ei. Prin
    urmare, popasul în bordeiul ţigăncilor a durat 12 ani. Gavrilescu revine în bordeiul ţigăncilor. Fapt care face
    trecerea, din nou, din planul real în cel imaginar. Baba a spus că a mai rămas numai nemţoaica şi îl costă 100 de
    lei. Profesorul o gaseşte pe Hildegard şi pleacă împreună cu birja (Charon şi „vehicolul” care duce spre lumea
    morţii), spre pădure (adică spre cealaltă lume). Finalul este ambiguu.</p>