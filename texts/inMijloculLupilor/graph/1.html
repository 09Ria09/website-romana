<p>Întâmplarea povestită se desfășoară în jurul datei de 30 noiembrie(noaptea de Sfântul Andrei) când judecătorul achită
    pe un om ce era acuzat că a omorât o căprioară prin intermediul lupilor cărora le știa limba. Deși inițial nu a
    crezut așa ceva, judecătorul s-a dus și a vorbit cu Luparul care i-a dezvăluit că tot ce se zice despre el e
    adevărat și că-i va dovedi totul în noaptea de Sfântul Andrei (care este numită„noapte potrivită”). Acest reper
    temporal nu este însă ales întâmplător deoarece Sfântul Andrei este considerat în conștiința populară ca fiind
    patronul lupilor și cel care îi poate îmblânzi. </p>