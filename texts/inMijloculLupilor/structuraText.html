<h2>Structura textului</h2>
<p>Acest text este structurat ca o povestire în ramă. Observăm că există o povestire ramă și
    o povestire nucleu. În prima parte este dezvoltată povestirea ramă în care este prezentată
    o discuție între mai multe personaje din care unul va începe să povestească întâmplarea
    propriu-zisă. Totodată mai observăm că, în incipitul operei, în convorbire sunt folosite
    mai multe mărci ale oralității, specifice acestei specii. De exemplu întâlnim pronume și
    verbe la persoana I: „eu o spun”, „sântem”. În finalul textului, în povestirea ramă
    întâlnim un lucru total atipic genului fantastic, deoarece se caută explicații pentru
    aventura fabuloasă care tocmai a fost povestită. A fost folosită această anomalie cu
    scopul de a mulțumi două tipuri de lectori: cel circumspect și cel deschis aventurii
    fantastice.</p>
<p>Întâmplarea nucleu cuprinde o povestire despre fapte care s-au întâmplat în trecut, într-o
    lume complet diferită de cea în care traiesc interlocutorii.</p>