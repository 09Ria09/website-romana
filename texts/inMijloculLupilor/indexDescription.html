<p>
    Creaţia „În mijlocul lupilor”, de Vasile Voiculescu, scrisă în 1947, dar publicată postum, este o povestire
    fantastică, prin îmbinarea realului cu fabulosul mistic, ceea ce compune specificul prozei voiculesciene.
</p>
<p>
    Vasile Voiculescu creează o proză fantastică în care personaje imaginare supun fiarele sălbatice prin tăria magiei,
    autorul având intenţia de a inocula individului contemporan forţa de pe vremea când omul nu avea arme, fiind numai
    păstrătorul unei ancestrale familiarităţi cu natura şi lumea animală.
</p>